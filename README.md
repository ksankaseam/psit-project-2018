# IC-ON-SI-AM

##############################################################################################


**รายละเอียดโปรเจค**

โปรเจค 'อิค ออน สิ แอม' ที่เกิดขึ้นจากการแยกคำอ่านของคำว่า ICONSIAM (IC-ON-SI-AM) นี้จัดทำขึ้นเพื่อศึกษา #ICONSIAM จาก twitter
เพื่อวิเคราะห์พฤติกรรม อารมณ์ และความพึงพอใจของผู้ใช้งาน ในช่วงวันที่ 27/11/18 ถึง 8/12/18
  แยกเป็น 5 ส่วนหลัก ได้แก่
    1. จำนวนทวีตในแต่ละวันจาก #ICONSIAM ก่อนเปิดตัวห้าง
    2. จำนวนการพูดถึงเกี่ยวกับ apple, applestore ร่วมกับ #ICONSIAM เนื่องจากเป็น apple store แห่งแรกในประเทศไทย
    3. เปรียบเทียบจำนวนการพูดถึงของ #ICONSIAM และ Apple
    4. วิเคราะห์ความพึงพอใจของผู้ใช้จากคีย์เวิร์ดที่ถูกทวีตใน #ICONSIAM ในด้านบวกและด้านลบ
    5. วิเคราะห์ว่าจำนวน follower ของแอคเคาท์ที่ทวีตถึง #ICONSIAM มีผลต่อการกระจายของทวีตหรือไม่ โดยแบ่งเป็น 2 ส่วน คือ retweet และ favorite
    6. วิเคราะห์การกระจายของ #ICONSIAM ว่าเกิดจากการใช้งาน twitter โดยตรง (ทุกแพลตฟอร์ม) หรือเกิดจากการแชร์ผ่านแอปพลิเคชันอื่นมายัง twitter
    
##############################################################################################

**ผลการดำเนินการ**

//กราฟที่ 1 แสดงจำนวน Tweets ก่อนเปิดตัว ICONSIAM จาก #ICONSIAM 

จากกราฟแสดงให้เห็นว่า ในวันที่ 1 ธันวาคม พ.ศ. 2561 มีการกล่าวถึง #ICONSIAM มากที่สุด
โดยเมื่อวิเคราะห์แล้วพบว่าส่วนใหญ่มีการกล่าวถึงร้านค้าชื่อดังจำนวนมาก 
ทั้งจากการโปรโมทจากเจ้าของร้านโดยตรง หรือลูกค้าที่ให้ความสนใจในร้านนั้น ๆ นอกจาก
จะทำให้คนทราบถึงการเปิดตัว ICONSIAM ที่กำลังมาถึงแล้ว ยังทราบพิกัดของร้านค้า
ที่ชื่นชอบเพิ่มขึ้นอีกด้วย นับเป็นอีกหนึ่งช่องทางของการเพิ่มลูกค้าให้กับห้างสรรพสินค้าแห่งนี้

อันดับ 2 ของ Tweets ที่มีการกล่าวถึงมากที่สุด คือ บรรยากาศของ ICONSIAM 
ที่มีการเปิดให้เข้าชม เรือศรีมหาสมุทร พิพิธภัณฑ์ลอยน้ำ (ฟรี) 15 พ.ย. 61 – 13 ม.ค. 62 เวลา 11.00 – 20.00 น.
บริเวณท่าเรือไอคอนสยาม ทั้งยังมีการกล่าวถึงร้านค้าภายในห้างสรรพสินค้าอีกด้วย

//กราฟที่ 2 แสดงจำนวน tweets ที่เกี่ยวข้องกับ “Apple Store” ก่อนเปิดตัว 

จากกราฟแสดงให้เห็นว่า วันที่ 5 ธันวาคม พ.ศ. 2561 มีการกล่าวถึง Apple Store 
จากแฮชเเท็ก #applestore ร่วมกับ #ICONSIAM มากที่สุด จากผลการวิเคราะห์พบว่า 
ผู้คนเริ่มให้ความสนใจ และกล่าวถึงเป็นอย่างมาก ทั้งบรรยากาศภายใน และขนาดที่ใหญ่
ของ  Apple store ที่ตั้งขึ้นเป็นแห่งแรกในประเทศไทย รวมไปถึงการกล่าวชื่นชมการให้บริการของพนักงานอีกด้วย
ที่สำคัญ Apple ICONISAM ไม่ได้เป็นแค่ร้าน เพราะมีการเตรียมกิจกรรมที่น่าสนใจเอาไว้มากมาย
ตั้งแต่โปรแกรมที่จะสร้างแรงบันดาลใจดีๆ ไปจนถึงเซสชั่นแบบลงมือปฏิบัติจริง

//กราฟที่ 3  เปรียบเทียบความถี่ในการกล่าวถึง Apple store และ ICONSIAM 

จากกราฟจะแสดงให้เห็นว่า ในเเต่ละวันมีการกล่าวถึง ICONSIAM และ Apple store 
อย่างต่อเนื่อง เเม้ว่าจำนวนของ Tweets ที่เกี่ยวข้องกับ  Apple store จะมีจำนวน Tweets ไม่มาก
ในเเต่ละวัน แต่ผู้คนยังคงให้ความสนใจกับสถานที่เเห่งนี้ ด้วยบรรยากาศ การให้บริการ เเละขนาด 
ต่างปฏิเสธไม่ได้ว่าเป็นสถานที่ ๆ ทั้งสาวก Apple หลายคน และผู้คนคนมากมาย ต้องการเดินทาง
มาสัมผัสด้วยตาของตัวเอง

/กราฟที่ 4 วิเคราะห์ความพึงพอใจของลูกค้าที่เข้าใช้บริการห้างสรรพสินค้า ICONSIAM จาก Keyword

จากกราฟมีการแสดงความพึงพอใจของลูกค้าอย่างชัดเจน จาก Keyword ที่ผู้ใช้ใช้พิมพ์มากที่สุด
ในการแสดงอารมณ์สื่อสารทางทวิตเตอร์ จากการวิเคราะห์กราฟภาพรวมผู้ใช้บริการ หรือลูกค้า
ยังคงประทับใจในหลาย ๆ ด้าน ของ ICONSIAM เป็นส่วนใหญ่แม้ว่าเพิ่งเปิดให้เข้าใช้บริการได้ไม่นาน 
ความประทับใจการให้บริการของร้านอาหารเป็นที่กล่าวถึงจำนวนมาก ทั้งรสชาติ 
ความหลากหลายของอาหาร เเละการให้บริการของพนักงาน
บรรยากาศโดยรอบการออกแบบจุดต่าง ๆ ภายในได้รับความสนใจอย่างมาก 1 ในนั้น
คือ การแสดงน้ำพุ ของทาง ICONSIAM ที่สร้างความตื่นตาตื่นใจให้กับผู้เข้าชม
ความหรูหราของโรงภาพยนต์ชวนให้ถูกใจคอหนังหลายคน ที่ได้ไปสัมผัส 
ทั้งยังอยู่ในช่วงที่มาพร้อมกับโปรโมชั่นลด 50 % ของราคาตั๋วบัตรชมภาพยนต์ 

ความไม่พร้อมของสถานที่ในบางเรื่องก็มีส่วนทำให้ความพอใจของผู้ใช้งานลดลงเช่นกัน
สัญลักษณ์ห้องน้ำ เพศหญิง เพศชาย เป็นที่กล่าวถึง #ICONSIAM ในทวิตเตอร์ 
เนื่องจากมีการระบุสัญลักษณ์ที่ไม่ชัดเจน สร้างความเข้าใจผิดให้กับผู้มาใช้บริการ
เป็นอย่างมาก
การเดินทางเป็นปัจจัยสำคัญของการตัดสินใจเดินทางไปห้างสรรพสินค้า ICONSIAM ด้วยความที่เพิ่งเปิดไม่นาน
ทำให้การจราจรค่อนข้างติดขัด ความแออัดที่เกิดขึ้น นำไปสู่การตัดสินใจที่อาจจะไม่เดินทางไปใช้บริการ หรือไม่กลับไปยังสถานที่แห่งนี้อีกครั้ง
ร้านอาหารบางร้านมีราคาแพง ทำให้ไม่ใช่ลูกค้าทุกคนที่จะเข้าใช้บริการในร้านนั้น ๆ ได้ 

//กราฟที่ 5 จำนวนการ Retweet มีผลต่อยอดผู้ติดตามของผู้ใช้หรือไม่
//กราฟที่ 6 จำนวนการกด Favorite มีผลต่อยอดผู้ติดตามของผู้ใช้หรือไม่
จากกราฟที่ 5 เเละกราฟที่ 6 แสดงให้เห็นว่าการกล่าวถึง #ICONSIAM ทางทวิตเตอร์นั้น
จำนวนการกด Favorite และการ Retweet ไม่ขึ้นอยู่กับจำนวนผู้ติดตาม
แต่สิ่งที่จูงใจให้ผู้คน Retweet หรือกด Favorite ขึ้นอยู่กับเนื้อหาของ Tweets นั้น ๆ
จะสังเกตได้จากในเเนวเเกน Y ที่มีผู้ติดตามถึง 2.5 ล้านคน เเต่ยอดการกด Favorite กลับไม่ถึง 200 หน่วย
และในทางกลับกัน ผู้ใช้ที่ได้รับการกด Favorite สูงถึง 200 หน่วยพบว่ามีผู้ติดตามไม่ถึง 500,000 คน

ในส่วนของการ Retweet นั้นเป็นไปในทิศทางเดียวกัน เห็นได้จากผู้ใช้ที่มียอดผู้ติดตาม
สูงถึง 1 ล้านคนนั้น มียอดการ Reweet อยู่ที่หลักหน่วย ในทางกลับกัน ผู้ใช้ที่มียอดผู้ติดตาม
ไม่ถึง 500,000 คน มียอดการ Retweet สูงถึง 100 หน่วย

จากการวิเคราะห์ที่ผ่านมาทำให้ทราบว่า หากต้องการให้ผู้ใช้ทวิตเตอร์ ช่วยประชาสัมพันธ์ให้
ห้างสรรพสินค้า ICONSIAM เป็นที่รู้จักในวงกว้างมากยิ่งขึ้น ไม่จำเป็นต้องคำนึงถึงยอดผู้ติดตามของ
ผู้ใช้งาน แต่ขึ้นอยู่กับเนื้อหา และความพึงพอใจของลูกค้าที่มาใช้บริการทางห้างสรรพสินค้าโดยตรง

//กราฟที่ 7 สัดส่วนการ Tweets บนแอปพลิเคชั่นต่างๆ ทั้งส่วน Direct และ Indirect

ในปัจจุบันการใช้ Social media ของคนในสังคม กลายเป็นกิจกรรมหลักในชีวิตประจำวันมากขึ้น
ทำให้ข่าวสารเเพร่กระจายอย่างรวดเร็ว เช่น เช่นเดียวกับการโปรโมทสินค้าต่าง ๆ หากทำเพียง
ช่องทางเดียว โอกาสที่กลุ่มลูกค้าจะหลากหลาย หรือเป็นที่รู้จักอย่างกว้างขวางก็เป็นเรื่องยาก
จากกราฟแสดงให้เห็นว่า การใช้ #ICONSIAM ที่ปรากฏบนทวิตเตอร์ ถูกกล่าวถึงเป็นอย่างมาก
 ทำให้หลายคนรู้จักสถานที่แห่งนี้ เเต่เมื่อวิเคราะห์รายละเอียดลงไปพบว่า ช่องทางทวิตเตอร์ไม่ใช่
ช่องทางเดียวที่มีการพูดถึง เนื่องจากพบว่า มีการใช้แอพพลิเคชั่นอื่น ๆ ร่วมด้วยเช่นกัน
เป็นการ share จากเเอปพลิเคชันอื่น ๆ เช่น ผู้ใช้ลงรูปภาพพร้อมติด #ICONSIAM จาก Instragram
จากนั้นทำการแชร์มายัง Twiiter นับว่าเป็นการเพิ่มจากช่องทางการโปรโมทห้างสรรพสินค้าแห่งนี้จากหลายช่องทางให้ได้เป็นที่รู้จักกันมากยิ่งขึ้น
